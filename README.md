
# 🎬 Mongoflix - Projekt Warstwy Danych

Witaj w zespole inżynierskim Mongoflix! 
Twoim zadaniem jest zaprojektowanie, wdrożenie i przetestowanie struktury bazy danych MongoDB dla nowej platformy streamingowej.

> **Status Projektu:** 🟢 Zrealizowany  
> **Stack Technologiczny:** MongoDB, JavaScript (ES6+)

---

## 📩 Wiadomość od Klienta (Brief Biznesowy)

*Poniżej znajduje się surowa notatka ze spotkania z zarządem. Twoim zadaniem jest przeanalizowanie tego tekstu i wyodrębnienie z niego wymagań technicznych.*

> "Słuchajcie, robimy Mongoflix i to musi być hit. Nie chcę sztywnych tabel jak w starych systemach. Każdy film w naszym systemie musi być opisany konkretnie: tytuł, data kiedy to weszło do kin, no i gatunki. Tylko nie ograniczajcie nas do jednego gatunku! Jak film jest komedią i horrorem naraz, to system musi to łyknąć. 
>
> Co do obsady, to wiecie jak jest – ludzie kochają gwiazdy. Chcemy widzieć kto reżyserował, ale też listę wszystkich aktorów, nawet jeśli jest ich dwudziestu. Skoro już o ludziach mowa, to nasi widzowie muszą mieć głos. Chcemy ocen (tak od 1 do 10) i krótkich recenzji pod filmami, żeby był ruch w interesie. Tylko pilnujcie porządku – nie chcemy, żeby jedna osoba psuła ranking i waliła dziesięć opinii pod jednym filmem. Jeden widz, jeden głos, jedna recenzja. Jasne?
>
> Zarabianie? Oczywiście. Niektóre filmy będą 'Premium' za kasę, inne 'Public' za darmo – musimy to jakoś odróżniać w bazie. I na koniec najważniejsze dla księgowości: musimy wiedzieć, ile razy dany film został odpalony. Od tego zależą tantiemy dla twórców, więc ten licznik musi działać bezbłędnie przy każdym obejrzeniu. Powodzenia!"

---


## 📂 Wymagania do Zadania

### 1. 📐 Modelowanie (`docs/schema.md`)
W folderze `docs` opisz strukturę dokumentu JSON.
* Jakie pola i typy danych wybierzesz?
* Czy opinie będą zagnieżdżone (embedded) czy w osobnej kolekcji?
* Jak zapewnisz unikalność opinii jednego użytkownika?

### 2. 🌱 Seedowanie Danych (`scripts/seed.js`)
Napisz skrypt JavaScript, który wykonasz w `mongosh`. Skrypt powinien:
* Przełączyć się na bazę `mongoflix`.
* Wyczyścić kolekcję `movies` (`db.movies.drop()`).
* Wstawić (`insertMany`) minimum **10 filmów** zgodnych z briefem.
* **Ważne:** Używaj `printjson()` lub `console.log()` do potwierdzenia, że dane zostały dodane.

### 3. 📊 Analityka (`queries/analysis.js`)
Napisz skrypt z zapytaniami agregującymi (`db.collection.aggregate([...])`).
* Znajdź filmy z kategorii "Action" po 2020 roku.
* Oblicz średnią ocen dla filmów.
* Policz łączną liczbę wyświetleń dla reżyserów.
* Użyj `printjson()`, aby wyświetlić wyniki w terminalu.

---

## ⚙️ Instrukcja Uruchomienia (Setup)

Odpalasz ten projekt w WebStorm, otwierasz konsolę i wpisujesz komendę `mongosh scripts/seed.js`.
Ziarno zostaje zasiane w bazie. Aby zobaczyć raport, wpisz do konsoli `mongosh queries/analysis.mongodb.js`

---

## 🛑 Zasady "Clean Code"

1.  **Nie commitujemy haseł!** Plik `.env` musi być w `.gitignore`.
2.  **Nazewnictwo:** Używaj języka angielskiego w kodzie (zmienne, funkcje).
3.  **Formatowanie:** Kod musi być czytelny. Użyj Prettiera lub innej wtyczki formatującej.

---






